Nankany Cologne i Tansen, izay fantatra tamin’ izany, ary hatramin’ izao, fa anankiray 
amin’ ny manda mafin’ ny fivavahana romana. Vetivety izy tao dia leon’ ny fivavahana 
fibanjinana fotsiny ny any an-koatra narahin’ ireo mpampianatra. Mby teo an-tanany tamin’ 
izany fotoana izany koa ireo bokin’ i Lotera Gaga sady finaritra izy namaky izany, ka naniry 
indrindra ny handray tombontsoa amin’ ny fampianarana nivantana avy amin’ ilay 
Mpanavao fivavahana. Nefa raha nanao izany izy dia tsy maintsy hanafintohina ny lehibeny 
tao amin’ ny tranon-drelijiozy nisy azy, tsy hanana mpiantoka intsony. Tsy ela anefa dia 
tapaka ny heviny, ary vetivety foana taorian’ izany dia nisoratra anarana ho mpianatra tany 
Wittenberg izy.
Rehefa niverina tany Danemarka izy dia niverina tao amin’ ny tranon-drelijiozy nisy azy 
indray. Tsy mbola nisy niahiahy azy ho nanaraka ny fivavahan’ i Lotera aloha; tsy nasehony 
ny tsiambaratelony, neta niezaka izy, tsy hahamaodimaody ny namany, fa
hitarika azy kosa amin’ ny finoana madio kokoa sy ho amin’ ny fiainana masina kokoa. 
Nosokafany ny Baiboliny, nambarany ny tena heviny, ary nony farany dia nitory an’ i Kristy 
ho fahamarinan’ ny mpanota sy hany fanantenan’ ny famonjena ho azy izy. Loza ny 
fahatezeran’ ny tale izay nanorina fanantenana betsaka taminy ho tonga mpiaro mahafatrapo an’ i Roma. 
Voaroaka avy hatrany tao amin’ ny tranon-drelijiozy nisy azy izy ho amin’ny anankiray hafa ary nahiboka tao amin’ ny efitrano kely sady narahi-maso fatratra.